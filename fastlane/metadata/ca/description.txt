Bitwarden és la manera més senzilla i segura d'emmagatzemar tots els vostres usuaris i contrasenyes mentre es mantenen sincronitzats entre tots els vostres dispositius. L'extensió d'aplicació de Bitwarden us permet iniciar sessió ràpidament a qualsevol lloc web mitjançant Safari o Chrome i és compatible amb centenars d'altres aplicacions populars.

El robatori de la contrasenya és un problema greu. Els llocs web i les aplicacions que utilitzeu estan sota atac cada dia. Hi ha filtracions de seguretat i les vostres contrasenyes es roben. Quan reutilitzeu les mateixes contrasenyes en aplicacions i llocs web, els pirates informàtics poden accedir fàcilment al vostre correu electrònic, banc i altres comptes importants.

Els experts en seguretat recomanen que utilitzeu una contrasenya diferent, generada aleatòriament per a cada compte que creeu. Però, com gestioneu totes aquestes contrasenyes? Bitwarden us facilita la seua creació, emmagatzemament i accés.

Bitwarden emmagatzema tots els inicis de sessió en una caixa forta xifrada que sincronitza tots els dispositius. Com que està totalment xifrada abans de deixar el vostre dispositiu, només tindreu accés a les vostres dades. Ni tan sols l'equip de Bitwarden pot llegir-les, fins i tot si volguérem. Les vostres dades estan segellades amb encriptació AES de 256 bits, amb llavor i PBKDF2 SHA-256.


Bitwarden és programari 100% de codi obert. El codi font de Bitwarden està allotjat a GitHub i tothom pot revisar, auditar i contribuir a la base de codis Bitwarden.
