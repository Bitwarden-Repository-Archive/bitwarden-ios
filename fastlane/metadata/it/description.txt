bitwarden è il modo più semplice e sicuro per salvare tutti i tuoi login e password tenendoli contemporantemente sincronizzati su tutti i tuoi dispositivi. L'estensione app di bitwarden ti permette di loggarti velocemente in ogni sito attraverso Safari o Chrome ed è supportata da centinaia di altre popolari app.

Il furto di password è un problema serio. I siti e le app che utilizzi sono sotto attacco ogni giorno. Falle di sicurezza possono essere trovate e le tue password rubate. Quando riutilizzi la stessa password su più app e siti gli hacker possono facilmente accedere alla tua email, banca, e altri account importanti.

Gli esperti di sicurezza raccomandano di utilizzare password casuali e diverse per ogni account che crei. Ma come gestire tutte quelle password? bitwarden ti rende facile creare, salvare e accedere alle tue password.

bitwarden salva tutti i tuoi login in una cassaforte criptata che si sincronizza su tutti i tuoi dispositivi. Poichè è completamente criptata ancora prima di lasciare il tuo dispositivo, solo tu puoi accedere ai tuoi dati. Nemmeno il team di bitwarden può leggere i tuoi dati, anche se volessero. I tuoi dati sono criptati con algoritmo AES-256, salted hashing, e PBKDF2 SHA-256.
