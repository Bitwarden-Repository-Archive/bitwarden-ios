Bitwarden - це найлегший і найбезпечніший спосіб зберігання всіх ваших паролів та зручна їх синхронізація між всіма пристроями. Розширення програми Bitwarden дозволяє вам швидко виконувати вхід на будь-якому веб-сайті в Safari чи Chrome, а також підтримується сотнями інших популярних програм.

Викрадання паролів є серйозною проблемою. Веб-сайти й програми, які ви використовуєте, атакуються щодня. При виникненні їх вразливості безпеки всі ваші паролі можуть бути викрадені. Якщо ви використовуєте однаковий пароль для всіх програм та веб-сайтів, хакери можуть з легкістю отримати доступ до вашої електронної пошти, банківських облікових записів та інших важливих даних.

Експерти з цифрової безпеки рекомендують використовувати різні, випадково згенеровані паролі для кожного облікового запису. Але як ви будете керувати всіма цими різними паролями? Bitwarden дозволяє вам легко створювати, зберігати й отримувати доступ до ваших паролів.

Bitwarden зберігає всі ваші дані в зашифрованому сховищі, яке синхронізується на всіх пристроях. У зв'язку з тим, що ваші дані повністю шифруються ще до того, як покинуть ваш пристрій, лише ви маєте до них доступ. Навіть ми в Bitwarden не зможемо прочитати ваші дані, навіть якщо захочемо. Ваші дані зашифровані з використанням алгоритму AES-256 та PBKDF2 SHA-256.

Bitwarden - 100% програмне забезпечення з відкритим кодом. Програмний код Bitwarden зберігається на GitHub і кожен може його переглянути, провести аудит, а також долучитися до розробки.
